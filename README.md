# thaisocireland.github.io

- Facebook page - [https://www.facebook.com/thaistudentsinireland](https://www.facebook.com/thaistudentsinireland)
- Facebook group - [https://www.facebook.com/groups/thaisocietyireland/](https://www.facebook.com/groups/thaisocietyireland/)
- บล็อกชมรมนักเรียนไทยในสาธารณรัฐไอร์แลนด์ (จากปี 2551 ปัจจุบันไม่ได้ปรับปรุงแล้ว) [http://stsi2551.blogspot.com/](http://stsi2551.blogspot.com/)

----

## ข้อมูลทั่วไป

- **[Education in Ireland](https://www.educationinireland.com/en/)** - เว็บไซต์ส่งเสริมการศึกษาในไอร์แลนด์ จัดทำโดยรัฐบาลไอร์แลนด์ มีข้อมูลทั่วไปเกี่ยวกับหลักสูตร ค่าใช้จ่าย การเรียน การทำงานระหว่างเรียน
- **[Citizens Information](https://www.citizensinformation.ie/)** - กฎระเบียบเรื่องการเข้าเมือง ใบอนุญาตพำนัก การรักษาพยาบาล สิทธิของผู้เช่าบ้าน สิทธิแรงงาน ไม่ว่าจะหาอะไร ลองที่เว็บไซต์นี้ก่อนเป็นแห่งแรก เป็นเว็บไซต์ข้อมูลที่ดำเนินงานโดยการสนับสนุนของรัฐบาลไอร์แลนด์ ข้อมูลทุกอย่างจะมีลิงก์ไปยังหน้าเว็บหรือเอกสารที่เกี่ยวข้องของหน่วยงานรัฐที่รับผิดชอบโดยตรง
- **[Irish Council for International Students](https://www.internationalstudents.ie/)** - มีข้อมูลด้านสิทธิต่างๆ ที่เกี่ยวกับนักเรียนนานาชาติ เช่น สิทธิเกี่ยวกับที่พัก การทำงาน การเลือกปฏิบัติ การถูกปฏิเสธวีซ่า ICOS เป็นองค์กรไม่แสวงที่มีสมาชิกประกอบด้วยสถาบันอุดมศึกษาและองค์กรนักศึกษาในไอร์แลนด์

## ทุนการศึกษา / ทุนวิจัย

- **[Government of Ireland – International Education Scholarships](https://hea.ie/policy/internationalisation/goi-ies/)**
- **[Irish Research Council](https://www.educationinireland.com/en/)**
- **[Science Foundation Ireland](https://www.sfi.ie/)**
- ติดตามเว็บไซต์และสื่อสังคมของมหาวิทยาลัย คณะ ศูนย์วิจัย และอาจารย์ในสาขาวิชาต่างๆ ในมหาวิทยาลัย สำหรับข่าวสารทุนการศึกษา ทุนวิจัย และทุนวิจัยระยะสั้น ที่จะมีประกาศตลอดปี
- **[Study in Europe](https://education.ec.europa.eu/study-in-europe/planning-your-studies/scholarships-and-funding)** - รวมทุนการศึกษา ทุนวิจัย และการสนับสนุนทางการเงินอื่นๆ จากหน่วยงานในสหภาพยุโรป - เลือกหน้า **[Ireland](https://education.ec.europa.eu/study-in-europe/countries/ireland)**
- **[EURAXESS ASEAN](https://euraxess.ec.europa.eu/worldwide/asean)** - รวมทุนวิจัยที่เป็นความร่วมมือระหว่างสหภาพยุโรปและอาเซียน
- **[CareersPortal Scholarship Explorer](https://careersportal.ie/scholarships/)** - รวมทุนการศึกษา และส่วนลดค่าเล่าเรียน เน้นหลักสูตรวิชาชีพ

## ก่อนออกจากไทย

- **ซิมการ์ดไทย** - ถ้าจะรักษาหมายเลขโทรศัพท์ที่ไทยเอาไว้ เช่นเพื่อรับ OTP แนะนำให้เปลี่ยนเป็นแบบเติมเงินก่อนจะเดินทางมาไอร์แลนด์
  - อายุของเงินที่เติมเข้าไปจะขยายออกไป 30 วันต่อการเติม 1 ครั้ง และสะสมได้สูงสุด 365 วัน ถ้าก่อนเดินทางแบ่งเติมครั้งละ 10-20 บาท 12 ครั้ง (สามารถทำได้ติดต่อกันในวันเดียวกัน) ก็จะได้เครดิตวัน 360 วัน โดยใช้เงิน 120-240 บาท
  - เมื่ออยู่ไอร์แลนด์แล้ว สามารถเติมเงินผ่านแอปได้
- **บัญชีธนาคารไทย** - บัญชีธนาคารที่ไม่มีการเคลื่อนไหว จะถูกเก็บค่ารักษาบัญชีรายเดือน ถ้าใช้แอปธนาคารเติมเงินซิมมือถือครั้งละน้อยๆ เป็นครั้งคราว ก็จะทำให้บัญชีมีการเคลื่อนไหว
- **NDID** - ถ้ามีแผนจะทำธุรกรรมออนไลน์ เช่น เปิดบัญชีธนาคาร เปิดบัญชีซื้อขายหลักทรัพย์ ยื่นแบบภาษีออนไลน์ ระหว่างที่อยู่ไอร์แลนด์ แนะนำให้ลงทะเบียน National Digital ID (NDID) ของไทยก่อนเดินทาง เนื่องจากการลงทะเบียนครั้งแรกอาจต้องไปยืนยันตัวตนที่สาขาของธนาคาร (ติดต่อธนาคารที่เรามีบัญชีอยู่แล้วเพื่อสอบถามการลงทะเบียน NDID - ไม่มีค่าใช้จ่ายในการลงทะเบียน)
- **ใบขับขี่สากล** - ผู้มีใบขับขี่ของไทย สามารถทำใบขับขี่ระหว่างประเทศตามอนุสัญญาเจนีวา 1949 และใช้หนังสือเดินทางไทยร่วมกับใบขับขี่ดังกล่าวในประเทศไอร์แลนด์ได้ (ใบขับขี่ระหว่างประเทศตามอนุสัญญาเวียนนา 1968 ใช้ในไอร์แลนด์ไม่ได้) - ใบขับขี่ระหว่างประเทศนี้มีอายุ 1 ปี - ทำได้ที่สำนักงานขนส่งจังหวัด ดูข้อมูลเพิ่มเติมที่[กรมการขนส่งทางบก](https://safedrivedlt.com/%E0%B8%97%E0%B8%B3%E0%B9%83%E0%B8%9A%E0%B8%82%E0%B8%B1%E0%B8%9A%E0%B8%82%E0%B8%B5%E0%B9%88/%E0%B9%83%E0%B8%9A%E0%B8%82%E0%B8%B1%E0%B8%9A%E0%B8%82%E0%B8%B5%E0%B9%88%E0%B8%AA%E0%B8%B2%E0%B8%81%E0%B8%A5/)

## การเข้าเมือง / วีซ่า

### ข้อมูลทั่วไปเกี่ยวกับใบอนุญาตเข้าเมืองและใบอนุญาตพำนัก

- การมาศึกษาในประเทศไอร์แลนด์จะต้องทำใบอนุญาตเข้าเมือง (วีซ่า) เพื่อเดินทางเข้าประเทศในขั้นแรก ซึ่งโดยทั่วไปวีซ่านี้จะใช้พำนักอยู่ในไอร์แลนด์ได้ไม่เกิน 90 วัน
- ภายใน 90 วันดังกล่าวจะต้องดำเนินการทำ **[ใบอนุญาตพำนัก (Irish Residence Permit - IRP)](https://www.irishimmigration.ie/registering-your-immigration-permission/information-on-registering/irish-residence-permit/)** เพื่อให้อยู่ต่อได้หลัง 90 วัน IRP มีอายุประมาณ 1 ปี เมื่อหมดอายุแล้วสามารถขอต่ออายุได้
- การให้อนุญาตเข้าเมืองและการให้อนุญาตพำนักในไอร์แลนด์ เป็นกิจการของกระทรวงยุติธรรม (Department of Justice)
- ไอร์แลนด์ไม่ได้เป็นสมาชิกของเขตเชงเก้น วีซ่าเชงเก้นใช้เดินทางเข้าไอร์แลนด์ไม่ได้ และวีซ่า/ใบอนุญาตพำนักของไอร์แลนด์ก็ใช้เดินทางเข้าประเทศในกลุ่มเชงเก้นไม่ได้

### การทำใบอนุญาตพำนัก (Irish Residence Permit - IRP) ครั้งแรก

- อ่านเพิ่มเติมได้ที่ [How to Register Your Immigration Permission for the First Time](https://www.irishimmigration.ie/registering-your-immigration-permission/how-to-register-your-immigration-permission-for-the-first-time/information-on-registering-if-living-in-dublin/) 
- ในการทำ IRP ครั้งแรกผู้ดำเนินการจะต้องเดินทางมายังประเทศไอร์แลนด์และผ่านด่านตรวจเข้าเมืองเป็นที่เรียบร้อย
- การจองนัดหมาย ขึ้นอยู่กับเมืองที่อยู่
- **ดับลิน:**
  - หลังจากนั้นผู้ดำเนินการจะต้องมีซิมการ์ดหมายเลขโทรศัพท์ของไอร์แลนด์ เพื่อที่จะโทรจองคิวในการทำ IRP ที่เบอร์ 1800 800 630 (โทรฟรีไม่เสียค่าใช้จ่าย)
    - ควรที่จะจองคิวทำ IRP ให้เร็วที่สุดเมื่อมาถึงเนื่องจากคิวเต็มค่อนข้างเร็วมาก
    - ข้อมูลที่ต้องเตรียมคือ ชื่อ-นามสกุลภาษาอังกฤษ วันเดือนปีเกิด และอีเมลที่ใช้ในการติดต่อและรับอีเมลรับรองการจองคิว โดยต้องสะกดแต่ละตัวอักษรให้เจ้าหน้าที่ฟัง แนะนำให้เปิดตาราง [NATO Phonetic Alphabet](faa-nato-phonetic.png) เอาไว้
  - เมื่อถึงวันนัดผู้ดำเนินการจะต้องเดินทางไปยัง Registration Office in Burgh Quay, Dublin พร้อมพาสปอร์ตเล่มจริง ที่อยู่สำหรับจัดส่ง IRP card ทางไปรษณีย์ และต้องชำระค่าดำเนินการทำบัตรราคา €300
    - Travel card บางธนาคารของไทยอาจใช้ชำระไม่ได้ แต่สามารถชำระด้วยเงินสดหรือบัตรเครดิตอื่นๆ
- **นอกดับลิน:** จองนัดหมายกับสถานีตำรวจ (Garda) ของเมืองนั้นๆ เช่น คอร์ก ให้อีเมลไปที่ corkcity.immigration@garda.ie

### การต่ออายุใบอนุญาตพำนัก (IRP)

- การต่ออายุวีซ่าสามารถทำผ่านออนไลน์ได้ผ่านเว็บไซต์ [Irish Immigration Service Online](https://inisonline.jahs.ie/)
- หลังจากนั้น IRP ใบใหม่จะถูกส่งมาให้ผ่านไปรษณีย์ อ่านเพิ่มเติมได้ที่ [Registration Renewal](https://www.irishimmigration.ie/registering-your-immigration-permission/how-to-renew-your-current-permission/registration-renewal-dublin)
- เมื่อได้รับ IRP แล้วทางไปรษณีย์ให้เก็บซองจดหมายที่ส่งบัตรเอาไว้เป็น Proof of Address ซึ่งเป็นเอกสารจำเป็นในการดำเนินการต่างๆ เช่น เปิดบัญชีธนาคาร

### เว็บไซต์ข้อมูลเพิ่มเติมเกี่ยวกับใบอนุญาตเข้าเมืองและใบอนุญาตพำนัก

- **[ข้อมูลเกี่ยวกับการเข้าเมืองเพื่อไปศึกษาที่ไอร์แลนด์](https://www.irishimmigration.ie/coming-to-study-in-ireland/)** และ **[คำถามที่พบบ่อย](https://www.irishimmigration.ie/coming-to-study-in-ireland/frequently-asked-questions-for-students/)** สำหรับนักศึกษานานาชาติ จาก Department of Justice
  - **[Interim List of Eligible Programmes (ILEP)](https://www.irishimmigration.ie/coming-to-study-in-ireland/what-are-my-study-options/a-third-level-course-or-a-language-course/)** รายชื่อหลักสูตรภาษาอังกฤษ หลักสูตรอบรมวิชาชีพ หลักสูตรปูพื้นฐานเพื่อเข้ามหาวิทยาลัย และหลักสูตรมหาวิทยาลัย ที่ทางกระทรวงยุติธรรมรับรอง (การขอใบอนุญาตเข้าเมืองเพื่อเดินทางไปศึกษา จะต้องเป็นการเข้าเรียนในหลักสูตรตามรายชื่อ ILEP นี้เท่านั้น)
- **[ข้อมูลเกี่ยวกับการเข้าเมืองสำหรับนักศึกษานานาชาติ (Non-EU)](https://www.immigrantcouncil.ie/rights/international-students)** โดย Immigrant Council of Ireland

## ที่พัก

### ข้อมูลทั่วไปเกี่ยวกับที่พัก
- การขาดแคลนที่อยู่อาศัยในราคาที่สมเหตุผลเป็นประเด็นระดับชาติของไอร์แลนด์ การหาที่พักในราคาและคุณภาพสมเหตุผลเป็นเรื่องที่ท้าทายและใช้เวลา โดยเฉพาะในเมืองใหญ่ เช่น ดับลิน
- **การหลอกลวงฉ้อโกงให้โอนเงินค่ามัดจำ-ค่าเช่าล่วงหน้า เป็นสิ่งที่เกิดขึ้นเป็นประจำ**
- มหาวิทยาลัยจำนวนมากมีที่พักของมหาวิทยาลัย แต่มักไม่เพียงพอ และอาจต้องย้ายออกในช่วงฤดูร้อน (พฤษภาคมเป็นต้นไป) ควรสอบถามเรื่องที่พักกับทางมหาวิทยาลัยตั้งแต่เนิ่นๆ เพราะจำเป็นต้องจองล่วงหน้าหลายเดือน
- โดยทั่วไปแล้ว หอพักนักศึกษาโดยเฉพาะจะมีค่าเช่าสูงกว่าห้องเช่าทั่วไป แต่มักเป็นราคาที่รวมค่าใช้จ่ายอื่นหมดแล้ว (ค่าไฟฟ้า ค่าอินเทอร์เน็ต) และพร้อมเข้าอยู่(เกือบ)ทันที
  - อย่างไรก็ตาม ผู้ประกอบการหอพักนักศึกษารายใหญ่บางเจ้า [เริ่มมีพฤติกรรมในการคิดค่าบริการเพิ่มเติม](https://dublininquirer.com/2023/03/01/20-of-bill-for-room-in-aparto-s-student-complexes-down-to-charges-on-top-of-rent/) โดยอาศัยช่องว่างของการตีความกฎหมายควบคุมค่าเช่า - การประเมินค่าใช้จ่ายควรระวังเรื่องนี้ด้วย
- โรงเรียนสอนภาษาอังกฤษบางแห่งอาจบวกค่าธรรมเนียมในการจัดหาบ้านเพิ่มเติมไปจากค่าเช่าพื้นฐาน การติดต่อเช่าเองโดยตรงอาจได้ราคาที่ถูกกว่า
- ไม่ควรจ่ายค่าที่พักด้วยเงินสด และไม่ควรจ่ายเข้าบัญชีธนาคารนอกประเทศไอร์แลนด์ รวมถึงธนาคารที่เป็น virtual bank
 
### เว็บไซต์หาที่พักและเว็บไซต์สิทธิของผู้เช่าพักอาศัย

- [Daft](https://www.daft.ie/) - เว็บไซต์หาบ้าน มีทั้งแบบมีห้องนอน ห้องน้ำ และครัวเป็นส่วนตัว แบบมีห้องนอนและห้องน้ำเป็นส่วนตัว แบบแชร์ห้องน้ำ ไปจนถึงแบบแชร์ห้องนอน
  - ถ้าสงสัยว่าย่านไหนในเมืองไหนเป็นอย่างไร ลองถามในกรุ๊ปได้ [https://www.facebook.com/groups/thaisocietyireland/](https://www.facebook.com/groups/thaisocietyireland/)
- [Hosting Power](https://hostingpower.ie) - เว็บไซต์หาบ้านแบบที่ไปพักอยู่กับเจ้าของบ้าน
- [Residential Tenancies Board](https://www.rtb.ie/) - คณะกรรมการผู้เช่าพักอาศัย เป็นหน่วยงานอิสระของรัฐบาลไอร์แลนด์ มีหน้าที่รับลงทะเบียนผู้เช่าและผู้ให้เช่า ไกล่เกลี่ยข้อพิพาท และคุ้มครองผู้เช่า ผู้ให้เช่ามีหน้าที่ในการลงทะเบียนชื่อผู้เช่ากับ RTB
- [Tenants’ rights and responsibilities](https://www.citizensinformation.ie/en/housing/renting-a-home/tenants-rights-and-responsibilities/tenants-rights-and-obligations/) - ข้อมูลจาก Citizens Information เกี่ยวกับสิทธิของผู้เช่า รวมถึงสิทธิในการขอคืนเครดิตภาษีจำนวน 500 ยูโรต่อปี
- [Threshold](https://threshold.ie/) - องค์กรไม่แสวงกำไรที่ทำงานด้านสิทธิในที่อยู่อาศัย มีข้อมูลเกี่ยวกับสิทธิผู้เช่า

## โทรศัพท์ อินเทอร์เน็ต และสาธารณูปโภคอื่นๆ 

- [Switcher](https://switcher.ie/) - เว็บไซต์สำหรับเปรียบเทียบบริการอินเทอร์เน็ต บริการพลังงาน (ไฟฟ้า-แก๊ส) โทรศัพท์มือถือ เครดิตการ์ด บริการการเงิน
- ค่ายโทรศัพท์ที่ถูกคือ [48](https://48.ie/) (โดย Three) กับ [GoMo](https://gomo.ie/) (โดย eir) จ่ายค่าบริการคงที่ทุกเดือน เป็น virtual operator ไม่มีหน้าร้าน สมัครออนไลน์เท่านั้น
- สัญญาอินเทอร์เน็ตบ้าน ราคาที่แสดงอาจจะเป็นราคา 12 เดือนแรกแล้วหลังจากนั้นจะปรับราคาขึ้น

## การเปิดบัญชีธนาคาร

- การเปิดบัญชีธนาคารต้องใช้หนังสือเดินทาง และจดหมายที่มีชื่อและที่อยู่ของผู้ที่จะเปิดบัญชี (proof of address) 
- ธนาคารพาณิชย์เพื่อรายย่อย (retail bank) รายใหญ่ในไอร์แลนด์มี 4 รายใหญ่คือ Bank of Ireland, Allied Irish Banks (AIB), Permanent TSB และ An Post (ไปรษณีย์) โดยสองเจ้าแรกได้รับความนิยมที่สุด
- ลูกค้าของ Bank of Ireland, AIB และ An Post สามารถฝากและถอนเงินได้ที่สำนักงานไปรษณีย์
- เลขบัญชีธนาคารที่ได้รับ จะเป็นเลขที่เรียกว่า SEPA (Single Euro Payments Area) สามารถใช้รับส่งเงินได้ทั่วทั้งสหภาพยุโรป สหราชอาณาจักร และเกือบทุกประเทศในยุโรป และเมื่อรับส่งเงินเป็นสกุลยูโรจะไม่เสียค่าธรรมเนียม

### ช่องทางรับและจ่ายเงินอื่น

- **[Revolut](https://www.revolut.com/en-IE/)** เป็นหนึ่งในแอปกระเป๋าเงินที่ได้รับความนิยมสูง และเป็นบริษัทที่ได้รับใบอนุญาตประกอบกิจการธนาคาร สามารถโอนเงินเข้าออกได้เหมือนบัญชีธนาคารทั่วไป รวมถึงแยกกระเป๋าสำหรับเงินสกุลต่างๆ ได้ (เช่น ยูโร ปอนด์อังกฤษ ดอลลาร์สหรัฐ บาท) ทั้งนี้ไม่มีสาขา ไม่มีสมุดบัญชี และมีข้อจำกัดในการกดเงินสดจากตู้เอทีเอ็ม (สามารถจ่ายค่าบริการรายเดือนเพื่อเพิ่มวงเงินได้)
  - การเปิดบัญชี Revolut ต้องใช้ Irish Residence Permit ด้วย
  - ถ้าจะสมัคร ลองถามเพื่อนๆ ดูว่าใช้ Revolut อยู่แล้วหรือไม่ - ถ้าสมัครผ่าน referal link ทั้งคนสมัครและคนแนะนำอาจจะได้เงินจูงใจฟรี (ประมาณ 50 ยูโร) ถ้าทำตามเงื่อนไขที่กำหนด

## การรักษาพยาบาล / ประกันสุขภาพ

- ในการทำใบอนุญาตพำนัก จำเป็นจะต้องแสดงหลักฐานว่ามีประกันสุขภาพ
- ก่อนซื้อประกันสุขภาพ ให้ตรวจสอบกับสถานศึกษาว่ามีแผนประกันของสถานศึกษาหรือไม่ ซึ่งเป็นไปได้ว่าจะมีราคาถูกกว่าหรือมีเงื่อนไขการประกันที่ดีกว่าครอบคลุมกว่า
- [Medical cards](https://www2.hse.ie/services/schemes-allowances/medical-cards/) - ผู้พำนักทุกคนมีสิทธิสมัครรับบัตรรักษาพยาบาลฟรี ทั้งนี้จะพิจารณาจากรายได้และรายจ่าย ซึ่งถ้าเข้าเกณฑ์ก็จะได้รับบัตร "medical card" โดยในระหว่างกระบวนการจะมีให้เลือกหมอ GP (general practitioner)

## การเดินทาง

- Leap Card เป็นบัตรเติมเงินสำหรับใช้บริการขนส่งมวลชนในไอร์แลนด์ ใช้ได้กับหลายเมือง
- [Student Leap Card และ Young Adult Leap Card ให้ส่วนลด 50%](https://about.leapcard.ie/young-adult-and-student-card-launch)

## การทำงาน

- ในระหว่างเปิดภาคเรียนปกติ นักศึกษาที่พำนักด้วยด้วยใบอนุญาตพำนักชนิด Stamp 2 สามารถทำงานได้ 20 ชั่วโมง/สัปดาห์ และในระหว่างปิดภาคเรียน สามารถทำได้ 40 ชั่วโมง/สัปดาห์
- นายจ้างจะขอ [Personal Public Service Number (PPSN)](https://www.citizensinformation.ie/en/social-welfare/irish-social-welfare-system/personal-public-service-number/) ของเราเพื่อลงทะเบียนภาษีหัก ณ ที่จ่าย (Pay As You Earn - PAYE)
  - ถ้ายังไม่มี PPSN สามารถไปทำได้ โดยใช้หนังสือเดินทาง ที่อยู่ และเหตุผล (เพื่อทำงาน เพื่อขอรับบริการสุขภาพ) โดยระหว่างที่รอรับบัตร สามารถใช้เลข PPSN ได้ทันที 
- ส่วนเราควรจะได้รับ Employer Number จากนายจ้างมาเพื่อลงทะเบียน/ตรวจสอบกับบัญชีใน [Revenue.ie](https://revenue.ie/) ของเราเอง
- ในเดือนแรกของการทำงาน เป็นไปได้ว่าจะถูกหักภาษีในอัตราฉุกเฉิน [(Emergency Tax)](https://www.revenue.ie/en/jobs-and-pensions/emergency-tax/index.aspx) ซึ่งจะเป็นอัตราสูงสุด แต่เมื่อได้รับเลข PPSN และแจ้งนายจ้างเรียบร้อย เราสามารถขอคืนภาษีที่จ่ายไปเกินได้ หรือหากเป็นระบบ payroll จะ refund คืนให้อัตโนมัติในรอบถัดๆไป

## ห้องสมุด

### ห้องสมุดต่างมหาวิทยาลัย

- บัตร ALCID (Academic Libraries Co-operating In IrelanD) ใช้เข้าห้องสมุดมหาวิทยาลัยอื่นในไอร์แลนด์และในไอร์แลนด์เหนือได้ แต่ไม่สามารถยืมได้
  - ติดต่อทำบัตร ALCID ได้ที่ห้องสมุดมหาวิทยาลัยที่ตัวเองสังกัด
- [บัตร SCONUL](https://www.sconul.ac.uk/sconul-access) ใช้เข้าห้องสมุดมหาวิทยาลัยในไอร์แลนด์และในสหราชอาณาจักรได้
  - ติดต่อทำบัตร SCONUL ได้ที่ห้องสมุดมหาวิทยาลัยที่ตัวเองสังกัด
  - Trinity College Dublin ไม่ได้เป็นสมาชิก SCONUL แต่สำหรับนักศึกษาระดับบัณฑิตศึกษาที่มีอาจารย์ที่ปรีึกษาจากมหาวิทยาลัยอื่นด้วย อาจขอให้อาจารย์ที่ปรึกษาทำบัตรนักศึกษาของอีกมหาวิทยาลัยให้ได้ และเมื่อได้บัตรนักศึกษาของมหาวิทยาลัยนั้นแล้ว สามารถใช้บัตรดังกล่าวไปทำบัตร SCONUL ได้
- [เครือข่าย eduroam](https://eduroam.org/) เป็นเครือข่ายอินเทอร์เน็ตที่ทำให้สามารถเข้าใช้อินเทอร์เน็ตได้ในมหาวิทยาลัยอื่นทั่วโลก นอกจากนี้ศูนย์ประชุม สนามบิน สถานีรถไฟบางแห่งก็มีสัญญาณอินเทอร์เน็ตไร้สายของ eduroam เช่นกัน ติดต่อฝ่ายไอทีของมหาวิทยาลัยเพื่อรับบัญชี eduroam

### ห้องสมุดอื่น

- ห้องสมุดเมือง ในไอร์แลนด์มีทุกเมือง บางเมืองมีหลายแห่ง สมัครได้ฟรี โดยใช้บัตรประจำตัวที่มีรูปถ่ายและจดหมายที่มีที่อยู่ บัตรห้องสมุดจากเมืองหนึ่งสามารถใช้ได้กับห้องสมุดทุกเมือง
- National Library of Ireland ในดับลิน มีห้องอ่านหนังสือ ทำบัตรใช้ห้องอ่านหนังสือได้ฟรี

## บริการและสวัสดิการของรัฐ

- นักศึกษาต่างชาติสามารถเข้าถึงบริการและสวัสดิการของรัฐได้หากเข้าเกณฑ์ที่กำหนด ดูรายละเอียดได้ที่ [https://services.mywelfare.ie/](https://services.mywelfare.ie/)

## การเลือกตั้ง

- นักศึกษาต่างชาติ (Non-EU) ที่พำนักหรือจะพำนักในไอร์แลนด์อย่างน้อย 1 ปี [อาจมีสิทธิลงคะแนนเสียง](https://www.citizensinformation.ie/en/government-in-ireland/elections-and-referenda/voting/right-to-vote/#2f693d)ในการเลือกตั้งท้องถิ่นได้

## สภาพอากาศ

- วันที่มีฝนตกในไอร์แลนด์ มีตั้งแต่เฉลี่ย 151 วันต่อปี ทางชายฝั่งตะวันออกและตะวันออกเฉียงใต้ของประเทศ ไปจนถึง 225 วันต่อปี ในบางส่วนของชายฝั่งตะวันตก เสื้อผ้า รองเท้า และกระเป๋า จึงควรทนฝนตามสมควร
- อุณหภูมิในหน้าร้อนสามารถขึ้นไปได้ถึงเกือบ 20°C (กรกฎาคม)
- [Climate of Ireland](https://www.met.ie/climate/climate-of-ireland) - สภาพภูมิอากาศของไอร์แลนด์ โดย Met Éireann หน่วยงานอุตุนิยมวิทยาแห่งชาติของไอร์แลนด์
- เว็บไซต์ [The Irish Road Trip](https://www.theirishroadtrip.com/the-weather-in-ireland-by-month/) มีตารางแนะนำอากาศและการแต่งกายในแต่ละเดือน
